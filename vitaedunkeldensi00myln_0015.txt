v
fenestra vitro decorata, calix aut cappa donata, haud minori dili-
gentia quam facta vere benevola, vel ad mores et religionem refor-
mandam spectantia, celebrentur. Non nostrum tamen est in hanc
nugarum curam animadvertere, per quam nobis multa servata
sunt, quae in unum collecta, alicujus sunt pretii, singula, et minoris
aestimanda forent, et jamdudum periissent.

Idem fere antiquitatis studium secutus, quo, ex archivis dioe-
ceseos, jejuna haec commentaria episcoporum composuit, melius
postea de patria meritus est auctor noster, chartis veteribus
monasterii sui de Cambuskenneth, regi-21 auctoritate et sub testi—
monio magni sigilli, transcriptiS, ‘⁸ cum jam'' ut ait ipse ‘⁶ propter
humorem et aeris rubiginem loci aquosi, quasi absumerentur.''
Registrum ita confectum, unicum in Scotia tanta auctoritate fir-
matum, adhuc in bibliotheca advocatorum Edinburgi asservatur.

Haec de auctore. Constat hunc libellum de vitis episcoporum
ad finem ductum esse anno 1515. Liber manuscriptus ad cujus
fidem et editio prior (1823), atque haec nostra, typis excussa fuit,

parvus est codex membranaceus, in 4to, in bibliotheca advoca-

